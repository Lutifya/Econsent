$R/ORTO2.4.1 - 03$
$MODULO INFORMATIVO PER IL PAZIENTE IN ATTESA DI TRATTAMENTO CHIRURGICO$
Il/la sottoscritto/a, ai sensi del D.lgs. n°196/2003, autorizza il trattamento dei dati personali qui riportati dichiarando di
avere avuto conoscenza che i dati medesimi rientrano nel novero dei dati sensibili di cui all’articolo 4 del D.lgs.

Data _________________________ Firma ___________________________

1 – Che tipo di cura?
Esistono due tipi di trattamenti in Ortopedia: un trattamento conservativo che, a secondo della lesione consiste in
fisioterapia o immobilizzazione in apparecchi gessati o simili ed un trattamento chirurgico.
Entrambi i trattamenti presentano vantaggi svantaggi e sono associati ad alcuni rischi.

La sua storia clinica, l’esame clinico e gli esami strumentali hanno confermato la diagnosi di:
________________________________________________________________________________________________.
Per il Suo caso Le viene proposto il seguente trattamento chirurgico:
________________________________________________________________________________________________.
per le seguenti ragioni:
________________________________________________________________________________________________.

2- Come si svolgerà l’intervento che le viene proposto?
In base al tipo di lesione esistono diversi tipi di intervento. Ognuna di queste tecniche chirurgiche può essere usata
singolarmente o associata ad altre.

Il Chirurgo ha pianificato questa metodica per il Suo caso:
________________________________________________________________________________________________.

3- Può essere modificato l’intervento programmato?
Spesso l’estensione della lesione da trattare può essere determinata solo sul campo operatorio durante l’intervento.
Questo può richiedere una modifica del programma chirurgico. Se questo sarà necessario è importante che Lei abbia già
dato il consenso a farlo. Potrà essere necessario in alcuni casi dubbi eseguire una biopsia.

4- Esistono Procedure e/o Trattamenti alternativi?
Il Chirurgo La informa sulle alternative all’intervento chirurgico proposto e ne evidenzia i vantaggi e svantaggi rispetto
allo stesso, affinchè Lei abbia chiari i motivi della scelta terapeutica propostaLe.

5- Che tipo di anestesia sarà utilizzata?
In base al tipo di intervento potrà essere utilizzata una anestesia generale o loco regionale. L’anestesista La informerà
in un successivo incontro sul tipo di anestesia che sarà utilizzata per il suo interevento e sui rischi ad essa legati .

6- Cosa deve sapere il medico?
I rischi delle procedure chirurgiche ed i risultati dipendono tra le altre cose dai fattori di rischio legati alle patologie del
paziente. E quindi è importante che il medico conosca le malattie di cui Lei è affetto o lo è stato in passato.

Risponda quindi con attenzione e precisamente alle seguenti domande, eventualmente avvalendosi dell’aiuto dei
Suoi familiari o del Suo medico di medicina generale:

1. Soffre di disturbi metabolici (es. il diabete) ? Ha disturbi agli organi vitali (es. cuore, reni, fegato, polmoni), alla
ghiandola tiroide ? Soffre di malattie del Sistema nervoso o di disturbi circolatori?
- No - Si Se si, quali? _________________.

2. E’ mai stato affetto da una malattia neoplastica (tumore) benigno o maligno?
- No - Si Se si, quali? _________________.

3. È affetto da disturbi del comportamento, sindromi ansiose-depressive per i quali utilizza psicofarmaci?
- No - Si Se si, quali? _________________.

4. È affetto da malattie infettive (es. epatite)?
- No - Si Se si, quali? _________________.

5. Soffre di forme allergiche di qualsiasi tipo o ha mai avuto reazioni allergiche ad esempio ai metalli, ai cerotti,
al lattice, ai medicinali o al cibo?
- No - Si Se si, quali? _________________.

6. Ha la tendenza a sanguinare molto o ha avuto perdite ematiche molto importanti durante interventi chirurgici
precedenti, in occasione di cure dal dentista o in caso di ferite ed abrasioni?
- No - Si Se si, quali? _________________.

7. E’ affetto attualmente da infezioni (con pus), ascessi o fistole?
- No - Si Se si, quali? _________________.

8. Ha mai avuto guarigioni tardive o brutte cicatrici in caso di ferite?
- No - Si Se si, quali? _________________.

9. Ha mai subito un trattamento per la formazione di un coagulo di sangue e/o per il suo spostamento nei vasi
sanguigni con rischio di embolie?
- No - Si Se si, quali? _________________.

10. Assume medicinali regolarmente (es. per il cuore o antidolorifici anticoagulanti o terapie ormonali)?
- No - Si Se si, quali? _________________.

Chieda al Suo medico di medicina generale se esiste per Lei un maggior rischio di trombosi o embolia, il rischio cioè
che si formi un coagulo che possa ostruire qualche vaso sanguigno e se, nel caso, Lei necessita di misure preventive.
Tenga presente che queste misure necessarie per rendere più fluido il sangue possono causare maggior sanguinamento
dopo l’intervento. Per questo motivo non vanno utilizzati antiinfiammatori non steroidei (FANS) prima
dell’intervento. Tutto ciò va segnalato all’anestesista durante la visita preventiva anestesiologica.
Firma del Paziente (dei Genitori o del Tutore legale ) _________________________________________________

@Riguardo le Possibili Complicanze@

7- Quali sono le possibili complicanze che possono verificarsi durante l’intervento?
Nonostante le più attente cure, durante l’intervento possono presentarsi delle complicazioni. Queste vengono di solito
identificate e gestite immediatamente. Le complicanze possibili sono le seguenti:

- Danni ai tessuti limitrofi (es. tendini, muscoli); lesioni alle strutture vascolari che possono causare sanguinamenti
importanti e rendere necessaria una trasfusione di sangue o suoi componenti. In casi estremamente rari con la trasfusione potrebbe essere trasmesso un virus infettante come l'HIV o il virus di una delle varie forme di epatite.

- Lesioni ai nervi che possono provocare nonostante la riparazione, disturbi permanenti come ad esempio una paralisi
(perdita della funzionalità) degli arti.

- Compressione di nervi e tessuti molli causata dalla posizione che il paziente deve tenere durante l’intervento
chirurgico Si tratta generalmente di un danno temporaneo. In casi isolati il paziente potrebbe continuare ad accusare
sintomi persistenti di lesione al nervo o al tessuti molli. Questo vale anche per le eventuali lesioni cutanee provocate
dagli agenti sterilizzanti e/o dalla corrente elettrica.

- Nel pazienti in cui sorga intraoperatoriamente un dubbio diagnostico sui tessuti operati potrà essere eseguita una
biopsia.

8- Quali sono le possibili complicanze che possono verificarsi dopo l’intervento?
Alcune complicanze possono verificarsi anche dopo l’intervento chirurgico:
- Sanguinamento postoperatorio ed ematoma che richiedano un trattamento.

- Infezione dell’area operata. Nonostante ogni precauzione e profilassi, può insorgere un’infezione che potrebbe durare
anche per molto tempo, In rari casi questo può causare osteiti croniche (infiammazione dell’osso) con conseguente
possibile rigidità dell’articolazione. Coaguli di sangue potrebbero formarsi e spostarsi con grave rischio di occludere un
vaso (embolo delle arterie polmonari)

- Lesioni di vasi o nervi. Possono essere provocate da materiale metallico introdotto per la fissazione e causare
sanguinamento paralisi temporanea o permanente o disturbi della sensibilità degli arti.

- Migrazione o fissazione dei fili. Se un filo si mobilizza e migra è necessario che venga rimosso al fine di prevenire
eventuali lesioni.

- Cedimento di parte della struttura di muscoli e tendini. Può verificarsi in caso di attività precoce dell’arto operato
oppure in caso di degenerazione dei tessuti molli.

-Formazione di una falsa articolazione (pseudartrosi) se il processo di guarigione è ritardato e se la formazione di nuova
sostanza ossea è insufficiente. Questa complicanza necessita di particolari trattamenti che verranno presi in
considerazione se il caso dovesse verificarsi.

- Necrosi avascolare di una parte dell’articolazione con conseguente dolore e rigidità articolare.

- Deposizione di calcio nella capsula articolare che può provocare un deficit di movimento.

- Nei pazienti con lassità costituzionale trattati per instabilità si potrebbe avere una recidiva della stessa.

- In casi eccezionali può presentarsi un edema dolente dei tessuti molli che, se persiste per un prolungato periodo di
tempo, può portare ad atrofia dei muscoli e del tessuto osseo ed esitare in diminuzione del movimento articolare fino
alla rigidità (cosiddetta atrofia di Sudeck).
Tutte le suddette complicazioni possono richiedere un ulteriore intervento chirurgico.

@Dopo l'Intervento@

9- Dopo l’intervento informi immediatamente il medico se il dolore risultasse intollerabile nonostante la terapia antalgica praticata, se
dovesse avvertire disturbi di movimento o di sensibilità o se si presentasse un cambiamento di colore della cute, anche
se questi disturbi possono apparirle insignificanti.

- Talora si potrebbe rendere necessaria l’immobilizzazione dell’arto operato con un tutore speciale (il cui costo Le sarà
fatturato). Se l’articolazione venisse immobilizzata completamente, potrebbe verificarsi una limitazione del movimento
nei periodi successivi alla rimozione del tutore o dell’apparecchio gessato.

- In caso di introduzione di parti metalliche durante l’intervento queste verranno rimosse dopo 12-18 mesi. In casi
isolati si potrebbe decidere l’opportunità di non rimuoverle più.

- Lei può contribuire in maniera sostanziale alla buona riuscita dell’intervento rispettando attentamente le istruzioni
impartire prima della dimissione dalla struttura. Per tali ragioni si renderanno necessari controlli postoperatori e sedute
di fisioterapia anche per tempi prolungati.

- Qualora l’intervento venga effettuato in regime di Day Hospital, Le sarà fornito un recapito telefonico al quale
rivolgersi di caso di necessità nelle prime 72 ore o comunque prima del giorno previsto per la medicazione.

- Negli interventi di inserzione di protesi, i controlli radiografici devono essere eseguiti annualmente per rilevare
eventuali mobilizzazioni dell’impianto o malattie da detriti.

10- Quali sono le possibilità di riuscita dell’intervento?
Generalmente si riacquista una buona funzionalità. Ad ogni modo una permanente limitazione di movimento deve
essere messa in conto a seconda della gravità della lesione, così come una dismetria a livello dell’atto operato.
Approfondisca con il medico specialista ortopedico questi problemi prima dell’intervento. Va considerata inoltre la
capacità biologica di ogni individuo, in altre parole la differente capacità di guarigione sia per quanto riguarda la durata
temporale sia per quanto riguarda la qua1ità finale della riparazione ottenuta.
Le percentuali di successo (tassi di recidive e complicanze) sono estrapolabili dai dati della letteratura internazionale,
rispetto ai quali la nostra casistica è in accordo.

@Ulteriori Informazioni per il paziente@

11- Domande che deve porre il paziente:
E giusto che Lei ponga al chirurgo che Le propone l’intervento tutte le domande che Le sembrano importanti. In
particolare:

- Ci sono ulteriori rischi non menzionati in questo modulo informativo a cui io personalmente vado
incontro affrontando questo intervento, in considerazione delle mie condizioni di salute e dell’età?
Se SI quali? ______________________________________________________________________________

- Quale è l’urgenza e la reale necessità dell’intervento chirurgico?
- Quali misure (es. trasfusioni, terapie, uso di emoderivati) sono necessari per la preparazione all’intervento?
- E’ possibile donare il mio sangue così che all’occorrenza si possa utilizzare il mio stesso sangue?
- A cosa vado incontro in caso di trattamento conservativo?
- Quanti giorni di degenza sono previsti mediamente per il mio caso?

Inoltre Lei potrà raccogliere, nel periodo intercorrente tra la prima visita ed il ricovero, ulteriori informazioni,
documentandosi direttamente o coinvolgendo i Suoi familiari, il Suo medico di medicina generale od altri
Professionisti.

Commento del paziente sulla chiarezza dell’informazione ottenuta
- Sono soddisfatta/o - Non sono soddisfatta/o
Perché:__________________________________________________________________________________________.

Firma del paziente (dei Genitori o del Tutore legale)______________________________________________________.
Nome e Cognome del Testimone: _________________________________. Firma: ____________________________.
Data:_____________________